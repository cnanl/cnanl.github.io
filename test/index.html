<!DOCTYPE html>
<html lang="en">
<head>
    <meta charset="utf-8">
    <meta name="HandheldFriendly" content="True">
    <meta name="viewport" content="width=device-width, initial-scale=1.0">
    <meta name="referrer" content="no-referrer-when-downgrade">

    <title>岳阳楼记</title>
    <meta name="description" content="">

    <link rel="stylesheet" href="https:&#x2F;&#x2F;cnanl.github.io&#x2F;main.css">

    

    
    
</head>
<body>
    <a class="skip-main" href="#main">Skip to content</a>
    <div class="container">
        <header> 
            <h1 class="site-header">
                <a href="https:&#x2F;&#x2F;cnanl.github.io">cnanl的博客</a>
            </h1>
            <nav>
                
                
                
                <a  href="https:&#x2F;&#x2F;cnanl.github.io&#x2F;about&#x2F;">About</a>
                
                
                <a  href="https:&#x2F;&#x2F;cnanl.github.io&#x2F;tags&#x2F;">Tags</a>
                
                
            </nav>
        </header>
        <main id="main" tabindex="-1">
            

<article class="post">
    <header>
        <h1>岳阳楼记</h1>
    </header>
    <div class="content">
        <p>庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。</p>
<span id="continue-reading"></span>
<p>予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？</p>
<p>若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。</p>
<p>至若春和景明，波澜不惊，上下天光，一碧万顷，沙鸥翔集，锦鳞游泳，岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。</p>
<p>嗟夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰“先天下之忧而忧，后天下之乐而乐”乎！噫！微斯人，吾谁与归？时六年九月十五日。</p>

    </div>

    
    <div class="article-info">
        
        <div class="article-date">28 July 2021</div>
        
        <div class="article-taxonomies">
            
            
                <ul class="article-tags">
                    
                    <li><a href="https://cnanl.github.io/tags/test/">#test</a></li>
                    
                </ul>
            
        </div>
    </div>

</article>


        </main>
        <footer>
            <p>
                © cnanl的博客 2021<br>
                Powered by <a target="_blank" href="https://getzola.org/">Zola</a>, Theme <a target="_blank" href="https://github.com/zbrox/anpu-zola-theme">Anpu</a>.
            </p>
            <p>
                
                
            </p>
        </footer>
    </div>
</body>
</html>
